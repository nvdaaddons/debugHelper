# Debug Helper #

* Автор: Luke Davis
* Завантажити [стабільну версію][1]

Завданням цього додатка є зробити відлагодження NVDA легшим.  Нові функції
додаватимуться за пропозиціями користувачів. Всі листи або [запитання на
GitHub](https://github.com/XLTechie/debugHelper) з відгуками або ідеями про
функції  дуже вітаються.

## Гарячі клавіші

* NVDA+Shift+F1: Вставити позначений рядок до журналу NVDA.

## Пояснення і використання

Коли ви натискаєте комбінацію клавіш, додаток вставляє в журнал NVDA рядок,
накшталт такого (на рівні інфо):

```
-- Mark 1 --
```

Він також повідомить: «Logged Mark 1!»

Якщо ви натиснете клавіші знову, ви отримаєте:

```
-- Mark 2 --
```

І додаток скаже: «Logged Mark 2!»

Ви можете виконувати низку завдань, які генерують багато інформації про
помилки в журналі NVDA. Ви збираєтеся оприлюднити відповідний фрагмент
журналу в розсилці або в [NVDA GitHub issue
tracker](https://github.com/nvaccess/nvda/issues). При цьому ви не хочете
переглядати весь журнал, щоб знайти відповідний контент. Отже, ви
користуєтеся цим додатком, щоб встановити мітку 1 відразу перед тим, як
виконати дію, яка спричиняється до першої помилки. Якщо ви знаєте, що ще
щось генерує подальші помилки того самого або іншого типу, ви встановлюєте
іншу мітку, щоб відокремити цю помилку від попередньої, або так ви можете
сказати: «Ось що я робив на позначці 3, коли виникла певна помилка». Інший
приклад: під час використання якоїсь програми сталося щось, що призвело до
помилки (можливо, ви почули звук помилки Windows). Ви хочете пізніше
повернутися і знайти цю помилку, але не хочете припиняти роботу та зберігати
;журнал саме зараз. Отже, ви знову послуговуєтеся цим додатком, щоб вставити
позначку у ваш журнал. Цього разу позначка з'явиться у вашому журналі після
помилки, а не перед нею. Але, так чи інакше, позначки допоможуть вам
обмежити важливі частини журналу.

Рядки з позначками, показані вище, можна легко шукати за допомогою команди
«знайти» у текстовому редакторі, такому як Notepad або Notepad++. Крім того,
типово над кожною позначкою вставляється порожній рядок. Також після
позначки можливі порожні рядки. Порожні рядки можуть бути корисними, якщо ви
використовуєте переглядач журналу NVDA або інший текстовий редактор і хочете
скористатися клавішами зі стрілками вгору/вниз для швидкого читання журналу,
щоб знайти певний знак. Слово «порожньо» легко помітити в купі тексту, який
вимовляється, під час швидкого переміщення у межах журналу. Якщо ви
рухаєтеся надто швидко, у налаштуваннях ви можете встановити більш ніж один
порожній рядок.

Примітка: кількість позначок залишиться без змін після перезавантаження
плагінів (NVDA+Control+F3), але почнеться з першої, якщо ви перезапустите
NVDA.

## Конфігурація:

У розділі «Налаштування» меню NVDA з’явиться категорія Debug Helper. У
діалоговому вікні налаштувань ви можете змінити кількість порожніх рядків,
вставлених до і після кожного позначеного рядка. Типово один рядок до і нуль
після, хоча ви можете використовувати від 0 до 10 рядків для будь-якого з
них. У категорії «Інструменти» діалогу «Жести вводу» ви можете змінити NVDA
+ Shift + F1 на свою комбінацію клавіш.

## Список змін

* Версія 1.0.2 (2019-08-28)

    - Виправлено код і переклади.

* Версія 1.0.1 (2019-08-26)

    - Незначне виправлення, щоб, ймовірно, вирішити проблему встановлення у
      деяких версіях Windows.

* Версія 1.0 (2019-08-22)

    - Перша версія. Додано такі можливості:

        + Можливість генерувати рядки, позначені цифрами, у журналі (з
          рівнем запису info).
        + Можливість додати 0-10 порожніх рядків до і після кожного
          позначеного рядка.
        + Можна налаштовувати через діалог налаштувань NVDA.

[[!tag dev stable]]

[1]: https://addons.nvda-project.org/files/get.php?file=debughelper
